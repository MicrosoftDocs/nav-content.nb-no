---
title: Opprette rapporter med XBRL
description: "XBRL, som er en forkortelse for eXtensible Business Reporting Language, er et XML-basert språk for merking av økonomiske data, slik at selskaper kan behandle og dele data på en effektiv og nøyaktig måte."
documentationcenter: 
author: SorenGP
ms.prod: dynamics-nav-2017
ms.topic: article
ms.devlang: na
ms.tgt_pltfrm: na
ms.workload: na
ms.search.keywords: 
ms.date: 08/16/2017
ms.author: sgroespe
ms.translationtype: HT
ms.sourcegitcommit: b9b1f062ee6009f34698ea2cf33bc25bdd5b11e4
ms.openlocfilehash: fceccd8dbeb391176f888bccbc3e24f7e2a4b0b6
ms.contentlocale: nb-no
ms.lasthandoff: 10/23/2017

---
# <a name="how-to-create-reports-with-xbrl"></a>Opprette rapporter med XBRL
XBRL, som er en forkortelse for eXtensible Business Reporting Language, er et XML-basert språk for merking av økonomiske data, slik at selskaper kan behandle og dele data på en effektiv og nøyaktig måte. XBRL-initiativet gjør det mulig med global finansrapportering fra flere ERP-programvareselskaper og internasjonale regnskapsorganisasjoner. Målet med initiativet er å skape en standard for enhetlig rapportering av økonomisk informasjon for banker, investorer og myndigheter. Slik forretningsrapportering kan omfatte følgende:  

 • Årsregnskap  
 • Økonomisk informasjon  
 • Ikke-økonomisk informasjon  
 • Lovpålagte innleveringer, for eksempel årsrapporter og kvartalsrapporter.  

 Med [!INCLUDE[d365fin](includes/d365fin_md.md)] kan selskaper implementere data i XBRL og dra nytte av fleksibiliteten og automatiseringen i innsamling og deling av data.  

## <a name="extensible-business-reporting-language"></a>eXtensible Business Reporting Language
XBRL (e **X**tensible **B**usiness **R**eporting **L**anguage) er et XML-basert språk for finansrapportering. XBRL er en standard for enhetlig rapportering, som kan brukes i alle ledd i forsyningskjeden for finansinformasjon, som for eksempel børsnoterte og privateide selskaper, regnskapsførere, reguleringsinstanser, analytikere, investorer, kapitalmarkeder og långivere, samt viktige tredjeparter som programvareutviklere, datainnsamlere og så videre.  

Taksonomiene vedlikeholdes av www.xbrl.org. Du kan laste ned taksonomiene og få mer detaljerte opplysninger på webområdet for XBRL.  

En person som ønsker finansinformasjon fra deg, gir deg en taksonomi (et XML-dokument) som inneholder ett eller flere skjemaer med en eller flere linjer som skal fylles ut. Linjene samsvarer med de enkelte økonomiske opplysninger som senderen ber om. Du leser taksonomien inn i programmet og fyller ut skjemaene ved å angi hvilke(n) konto/konti som hører til hver linje, hvilken tidsramme som gjelder, for eksempel bevegelse eller saldo per dato. I noen tilfeller kan du i stedet legge inn en konstant, for eksempel antall ansatte. Du er nå klar til å sende kjøringsdokumentet (et XML-dokument) til den personen som ba om informasjon. Tanken er at dette skjer gjentatte ganger, slik at med mindre det gjøres endringer i taksonomien, trenger du bare eksportere nye kjøringsdokumenter for nye perioder når du blir bedt om det.  

## <a name="xbrl-is-comprised-of-the-following-components"></a>XBRL består av følgende komponenter  
XBRL- **spesifikasjonen** forklarer hva XBRL er, hvordan det er mulig å lage kjøringsdokumenter og taksonomier i XBRL. XBRL-spesifikasjonen gir en teknisk forklaring på hva XBRL er, og er rettet mot et publikum som er teknisk kyndig.  

XBRL- **skjemaene** er de viktigste grunnkomponentene til XBRL. Skjemaet er den fysiske XSD-filen som uttrykker hvordan kjøringsdokumenter og taksonomier bygges opp.  

XBRL **koblingsbaser** er de fysiske XML-filene som inneholder forskjellig informasjon om de elementene som er definert i XBRL-skjemaene, for eksempel etiketter på ett eller flere språk, hvordan de forholder seg til hverandre, hvordan elementene summeres og så videre.  

En XBRL- **taksonomi** er et "ordforråd" eller en "ordbok" som en gruppe har utviklet i samsvar med XBRL-spesifikasjonen for å utveksle forretningsopplysninger.  

Et XBRL- **kjøringsdokument** er en forretningsrapport, for eksempel et regnskap gjort i samsvar med XBRL-spesifikasjonen. Verdiene i kjøringsdokumentet forklares i taksonomien. Et kjøringsdokument er nokså verdiløst hvis du ikke kjenner taksonomien det er laget for.  

## <a name="layered-taxonomies"></a>Lagdeling av taksonomier  
En taksonomi kan bestå av en grunntaksonomi, for eksempel us-gaap eller IAS, og deretter ett eller flere tillegg. Dermed refererer en taksonomi til ett eller flere skjemaer, som alle er separate taksonomier. Når tilleggstaksonomiene lastes inn i databasen, legges de nye elementene rett og slett til de eksisterende elementene.  

## <a name="linkbases"></a>Koblingsbaser  
 I XBRL-spes. 2 beskrives taksonomien i flere XML-filer. Den primære XML-filen er selve taksonomiskjemafilen (XSD-fil) som bare inneholder en usortert liste over elementer eller fakta som skal rapporteres. I tillegg til dette er vanligvis noen koblingsbasefiler (XML) tilknyttet. Koblingsbasisfilene inneholder data som utfyller grunntaksonomien (XSD-fil). Det finnes seks typer koblingsbasefiler, hvorav fire er relevante for Produktnavn-XBRL. Disse er:  

-   Etikettkoblingsbase: Denne koblingsbasen inneholder etiketter, eller navn på elementer. Filen kan inneholde etiketter på forskjellige språk, som angis ved hjelp av en XML-egenskap som kalles "lang". XMLs språkidentifikator består vanligvis av to bokstaver, og selv om det skulle være enkelt nok å gjette hva forkortelsene betyr, har de ingenting verken med språkkodene i Windows eller språkkodene i demodataene å gjøre. Når brukeren slår opp i språkene for en taksonomi, vil han derfor se alle etikettene for det første elementet i taksonomien, slik at han kan se et eksempel på hvert av språkene. En taksonomi kan ha flere etikettkoblingsbaser knyttet til seg, så lenge disse koblingsbasene inneholder ulike språk.  

-   Presentasjonskoblingsbase: Denne koblingsbasen inneholder informasjon om strukturen til elementene, nærmere bestemt taksonomiforfatterens forslag til hvordan programmet presenterer taksonomien for brukeren. Koblingsbasen inneholder en rekke hierarkiske koblinger mellom to elementer. Ved hjelp av alle disse koblingene kan elementene vises på en hierarkisk ordnet måte. Merk at det er nettopp dette presentasjonskoblingsbasen gjør: Den presenterer elementene for brukeren.  

-   Beregningskoblingsbase: Denne koblingsbasen inneholder informasjon om evt. opprulling av elementer. Strukturen ligner på presentasjonskoblingsbasen, bortsett fra at hver kobling er vektet. Vektingen kan være 1 eller –1, og angir om elementet skal legges til eller trekkes fra et overordnet element i hierarkiet. Merk at opprulleringene ikke nødvendigvis stemmer overens med den grafiske presentasjonen.  

-   Referansekoblingsbase: Referansekoblingsbasen er en xml-fil som inneholder tilleggsopplysninger om de dataene som taksonomiforfatteren trenger.

## <a name="to-set-up-xbrl-lines"></a>Slik definerer du XBRL-linjer  
Etter at du har lest inn eller oppdatert taksonomien, må du legge inn alle nødvendige opplysninger på skjemalinjene. Disse opplysningene omfatter informasjon om selskapet, faktiske regnskapstall, noter til regnskapene, ekstra kontoskjemaer, samt andre opplysninger som er nødvendige for å tilfredsstille regnskapskravene.  

Du definerer XBRL-linjer ved å tilordne taksonomidataene til finansdataene.  

1.  Velg ikonet ![Søk etter side eller rapport](media/ui-search/search_small.png "Søk etter side eller rapport"), angi **XBRL-taksonomier**, og velg deretter den relaterte koblingen.  
2.  Velg en taksonomi fra listen i vinduet **XBRL-taksonomier**.  
3.  Velg handlingen **Linjer**.  
4.  Velg en linje og fyll ut feltene.   
5.  Hvis du vil lese detaljerte opplysninger om hva som skal fylles ut, velger du **Informasjon**.  
6.  Hvis du vil definere tilordningen av finanskontiene i kontoplanen for XBRL-linjer, velger du **Knytt til finans**.  
7.  Hvis du vil legge til merknader i regnskapet, velger du **Merknader**.  

> [!NOTE]  
>  Du kan bare eksportere data som tilsvarer kildetypen du har valgt i **Kildetype**-feltet, som inkluderer beskrivelse og merknader.  

> [!NOTE]  
>  Linjer som ikke er relevante, kan merkes med **IKKE I BRUK** slik at linjene ikke eksporteres.

 ## <a name="to-import-an-xbrl-taxonomy"></a>Slik importerer du en XBRL-taksonomi  
Første trinn i arbeidet med XBRL-funksjonaliteten, er å lese taksonomien inn i selskapsdatabasen. En taksonomi består av ett eller flere skjemaer og noen koblingsbaser. Når du har fullført innlesingen av både skjemaer og koblingsbaser, og har brukt koblingsbasene på skjemaet, kan du definere linjene og tilordne finanskontiene i kontoplanen til riktig taksonomilinje.  

1.  Velg ikonet ![Søk etter side eller rapport](media/ui-search/search_small.png "Søk etter side eller rapport"), angi **XBRL-taksonomier**, og velg deretter den relaterte koblingen.  
2.  Opprett en ny linje i vinduet **XBRL-taksonomier** og angi navn og beskrivelse for taksonomien.  
3.  Velg **Skjemaer**, og sett inn beskrivelsen av skjemaet.  
4.  Når du skal importere skjemaet, velger du vinduet **XBRL-skjemaer** velger **Importer** og velger deretter en mappe og en XSD-fil. Velg **Åpne**-knappen.  
5.  Når du skal importere koblingsbasen, velger du vinduet **XBRL-skjemaer** velger **Koblingsbaser** og velger deretter en mappe og en XML-fil. Velg **Åpne**-knappen.  
6.  Du kan nå velge å bruke koblingsbasen på skjemaet. Gjenta dette helt til du har importert alle koblingsbasene.  
7. Velg **Bruk på taksonomi** for å bruke koblingsbasen på skjemaet.  

> [!IMPORTANT]  
>  I stedet for å bruke koblingsbasene hver for seg etter at du har importert dem, kan du vente til du har importert alle koblingsbasene, og deretter bruke dem samtidig. Dette gjør du ved å velge **Nei** når du blir spurt om du vil bruke den nylig importerte koblingsbasen på skjemaet. Merk så linjene med koblingsbasene du vil bruke.  

## <a name="to-update-an-xbrl-taxonomy"></a>Slik oppdaterer du en XBRL-taksonomi  
Når en taksonomi endres, må du oppdatere den gjeldende taksonomien tilsvarende. Årsaken til oppdateringen kan være et endret skjema, en endret koblingsbase eller en ny koblingsbase. Når du har oppdatert taksonomien, trenger du bare å samordne linjene for de endrede eller nye linjene.  

1.  Velg ikonet ![Søk etter side eller rapport](media/ui-search/search_small.png "Søk etter side eller rapport"), angi **XBRL-taksonomier**, og velg deretter den relaterte koblingen.  
2.  I vinduet **XBRL-taksonomier** velger du handlingen **Skjemaer**.  
3.  Du oppdaterer et skjema ved å velge skjemaet du vil oppdatere, og deretter velge **Importer**.  
4.  Hvis du vil oppdatere eller legge til en ny koblingsbase, velger du **Koblingsbaser**.  
5.  Velg den aktuelle koblingsbasen, eller trykk CTRL+N for en ny linje, velg koblingsbasetypen og sett deretter inn en beskrivelse.  
6.  Du importerer koblingsbasen ved å velge den **Importer**.  
7.  Velg **Ja**-knappen for å bruke koblingsbasen på skjemaet.  

## <a name="see-also"></a>Se også
[Finans](finance.md)    
[Forretningsintelligens](bi.md)  
[Arbeide med [!INCLUDE[d365fin](includes/d365fin_md.md)]](ui-work-product.md)

