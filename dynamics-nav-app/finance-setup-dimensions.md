---
title: Definere dimensjoner
author: edupont04
ms.custom: na
ms.date: 09/22/2016
ms.reviewer: na
ms.suite: na
ms.tgt_pltfrm: na
ms.topic: article
ms-prod: dynamics-nav-2017
ms.translationtype: Human Translation
ms.sourcegitcommit: 51adfb3588099c496f0946ff71da5c6fe518f070
ms.openlocfilehash: 18237c4b755926222a36bc97dec5d6783c11454d
ms.contentlocale: nb-no
ms.lasthandoff: 06/26/2017

---

# <a name="set-up-dimensions"></a>Definere dimensjoner
Du må definere hvilke dimensjoner og dimensjonsverdier du vil bruke i selskapet. Du må også definere hvilke dimensjoner du vil bruke som globale dimensjoner og snarveisdimensjoner . Du må tenke gjennom hvilke dimensjoner som egner seg best som globale dimensjoner, og hvilke som egner seg best som snarveisdimensjoner i selskapet.  
Du definerer alle de ulike dimensjonene du vil spore, i vinduet **Dimensjoner**. Vinduet Dimensjoner inneholder én linje for hver dimensjon, for eksempel *Prosjekt*, *Avdeling*, *Område* og *Selger*.  

For hver dimensjon må du også definere dimensjonsverdiene, for eksempel alle avdelingene i selskapet. Dimensjonsverdier kan defineres i en hierarkisk struktur som ligner på kontoplanen, slik at data kan brytes ned i ulike størrelsesnivåer, og delsett med dimensjonsverdier kan legges sammen.  

Du kan angi to globale dimensjoner som automatisk vil være tilgjengelig overalt, for eksempel i rapporter og kjørsler. Du kan også angi seks ekstra snarveisdimensjoner som vil være tilgjengelige som et felt i kladde- og dokumentlinjer. De gjenværende dimensjonene kan brukes ved å åpne et separat vindu som viser dimensjoner for linjen.  

Du kan definere så mange dimensjoner du trenger i selskapet, i tillegg til å definere et ubegrenset antall dimensjonsverdier for hver dimensjon. Alle dimensjoner du har definert, kan brukes i poster i kladder og dokumenter, i tillegg til i dimensjonsrelaterte rapporter og kjørsler.  

## <a name="set-up-default-dimensions-for-customers-vendors-and-other-accounts"></a>Definere standarddimensjoner for kunder, leverandører og andre kontoer
Du kan opprette en standarddimensjon for en enkelt konto. Denne koden kopieres deretter til kladden eller dokumentet når kontonummeret er fylt ut på linjen. Du kan imidlertid slette eller endre koden hvis det er nødvendig. Du kan også gjøre en dimensjon obligatorisk, slik at det ikke er mulig å bokføre en post med en bestemt kontotype hvis ikke kontoen har en dimensjonsverdi tilordnet seg.  

Du kan også opprette en standarddimensjon for hver kontotype, slik at denne koden kopieres til kladden eller dokumentet når kontotypen er utfylt på linjen. Du kan imidlertid alltid endre koden i dokumentet ved behov.  

Du kan også gjøre en dimensjon obligatorisk, slik at det ikke er mulig å bokføre en post med en bestemt kontotype hvis ikke kontoen har en dimensjonsverdi tilordnet seg.

## <a name="see-also"></a>Se også
[Dimensjoner](finance-setup-dimensions.md)  
[Definere kjerneprosesser for økonomi](finance-setup-setup-finance-setup.md)

