---
title: Opprette prosjekter
author: SorenGP
ms.custom: na
ms.date: 11/01/2016
ms.reviewer: na
ms.suite: na
ms.tgt_pltfrm: na
ms.topic: article
ms-prod: dynamics-nav-2017
ms.translationtype: Human Translation
ms.sourcegitcommit: 51adfb3588099c496f0946ff71da5c6fe518f070
ms.openlocfilehash: df34c435d07e9526cb4d93e2bfc30162258ba957
ms.contentlocale: nb-no
ms.lasthandoff: 06/26/2017

---

# <a name="how-to-create-jobs"></a>Opprette prosjekter
Når du starter et nytt prosjekt, må du opprette et prosjektkort med integrerte prosjektoppgaver og prosjektplanleggingslinjer, strukturert i to lag.  

Det første laget består av prosjektoppgaver. Du må opprette minst én prosjektoppgave per prosjekt fordi all postering refererer til en prosjektoppgave. Ved å ha minst én prosjektoppgave i prosjektet kan du definere planleggingslinjer og bokføre forbruket i prosjektet.

Det andre laget består av prosjektplanleggingslinjer, som angir den detaljerte bruken av ressurser, varer og ulike finansutgifter.

Lagstrukturen gjør det mulig å dele prosjektet inn i mindre oppgaver, slik at du kan bruke mer spesifikke detaljer i budsjettering, tilbud og registrering. I tillegg gir den deg innsikt i hvordan et prosjekt pågår. Du kan for eksempel spore om du innfrir angitte milepæler, eller er på vei til å innfri budsjettforventningene.

**Merk**: Handlingen **Nytt prosjekt** i rollesenteret for **Prosjektleder** starter et assistert installasjonsprogram som veileder deg gjennom trinnene for å opprette et prosjekt med integrerte oppgaver og planleggingslinjer. Følgende prosedyre beskriver hvordan du utfører trinnene manuelt.

## <a name="to-create-a-job-card"></a>Slik oppretter du et prosjektkort
Du oppretter et prosjektkort og deretter prosjektoppgavelinjer og prosjektplanleggingslinjer for prosjektet.

1. I øvre høyre hjørne velger du ikonet **Søk etter side eller rapport**, angir **Prosjekter** og velger deretter den relaterte koblingen.  
2. Velg **Nytt**, og deretter fyller du ut feltene etter behov. Velg et felt som skal inneholde en kort beskrivelse av feltet eller kobling til mer informasjon.
3. Hvis du vil angi prosjektet med informasjon om andre prosjekter, kan du velge handlingen **Kopier prosjekt**, fylle ut feltene etter behov, og deretter velge **OK**-knappen.

**MERK**: Hvis du bruker timelister for prosjektet, må du også angi en person med ansvar for disse. Denne personen kan godkjenne timelister for ansattoppgavene som er knyttet til jobben. Se [Sette opp timelister](projects-how-setup-time-sheets.md) for mer informasjon.

## <a name="to-create-tasks-for-a-job"></a>Slik oppretter du oppgaver for et prosjekt:  
En viktig del av å opprette et prosjekt er å angi de ulike oppgavene i prosjektet. Dette gjør du ved å legge til nye linjer i hurtigfanen **Oppgaver** i vinduet **Prosjektkort** med én oppgave per linje. Hvert prosjekt må ha minst én oppgave.

1. I øvre høyre hjørne velger du ikonet **Søk etter side eller rapport**, angir **Prosjekter** og velger deretter den relaterte koblingen.
2. Åpne prosjektkortet for det aktuelle prosjektet.
3. På hurtigfanen **Oppgaver** fyller du ut feltene etter behov på en ny linje.
4. Hvis du vil rykke inn oppgaver og opprette et hierarki, velger du handlingen **Oppgaver**, og deretter velger du handlingen **Rykk inn prosjektoppgaver**.
5. Gjenta trinn 3 og 4 for alle oppgavene som er nødvendige for prosjektet.
6. Hvis du vil angi prosjektoppgavene med informasjon om andre prosjektoppgaver, kan du velge handlingen **Kopier prosjektoppgaver fra**, fylle ut feltene etter behov, og deretter velge **OK**-knappen.

## <a name="to-create-planning-lines-for-a-job"></a>Slik oppretter du planleggingslinjer for et prosjekt  
Du kan tilpasse dine nye prosjektoppgaver på prosjektplanleggingslinjer. En planleggingslinje kan brukes til å registrere informasjon du vil spore for et prosjekt. Du kan bruke planleggingslinjer til å legge til informasjon, for eksempel hvilke ressurser som kreves, eller til å registrere hvilke varer som trengs for å utføre prosjektet. Du kan for eksempel opprette en oppgave for å innhente kundens godkjenning for et prosjekt. Denne oppgaven kan du knytte til planleggingslinjer for varer eller andre elementer, for eksempel møter med kunden og tilordning av en ressurs.  

En prosjektplanleggingslinje kan være én av følgende typer.  

|Type|Beskrivelse|
|----|-----------|
|**Budsjett**|Angir beregnet forbruk og kost for prosjektet, vanligvis i et prosjekt basert på tid og materialer. Planleggingslinjer av denne typen kan ikke faktureres.|
|**Fakturerbar**|Angir beregnet fakturering av kunden, vanligvis i et prosjekt basert på fast pris.|
|**Både Budsjett og Fakturerbar**|Angir budsjettert forbruk lik det som skal faktureres.|  

**Merk**. Etter hvert som du angir informasjon på prosjektplanleggingslinjer, fylles kostinformasjon automatisk ut. Kost, pris og rabatt for ressurser og varer er i utgangspunktet basert på for eksempel informasjonen som er definert på ressurs- og varekortene.

1. I øvre høyre hjørne velger du ikonet **Søk etter side eller rapport**, angir **Prosjekter** og velger deretter den relaterte koblingen.
2. Åpne et aktuelt prosjektkort.
3. Velg en prosjektoppgave der feltet **Prosjektoppgavetype** inneholder **Bokføring**, og velg deretter handlingen **Prosjektplanleggingslinjer**.  
4. I vinduet **Prosjektplanleggingslinjer** på en ny linje fyller du ut feltene etter behov.
5. Gjenta trinn 3 og 4 for alle planleggingslinjene du trenger for prosjektoppgaven.

## <a name="see-also"></a>Se også
[Administrere prosjekter](projects-manage-projects.md)  
[Finans](finance-setup.md)  
[Håndtere kjøp](purchasing-manage-purchasing.md)         
[Håndtere salg](sales-manage-sales.md)      
[Arbeide med Dynamics NAV](ui-work-product.md)  

