---
title: Plukke komponenter for produksjon i grunnleggende lageroppsett.
description: "Når lagerlokasjonen krever plukkbehandling, men ikke krever leveringsbehandling, bruker du vinduet **Lagerplukk** til å organisere og registrere plukking av komponenter."
documentationcenter: 
author: SorenGP
ms.prod: dynamics-nav-2017
ms.topic: article
ms.devlang: na
ms.tgt_pltfrm: na
ms.workload: na
ms.search.keywords: 
ms.date: 08/21/2017
ms.author: sgroespe
ms.translationtype: HT
ms.sourcegitcommit: 4fefaef7380ac10836fcac404eea006f55d8556f
ms.openlocfilehash: dadff268abe5e5dd0051bad55d876c739a36c4c8
ms.contentlocale: nb-no
ms.lasthandoff: 10/16/2017

---
# <a name="how-to-pick-for-production-or-assembly"></a>Plukke for produksjon eller montering
Hvordan du plasserer plukkomponenter for produksjons- eller monteringsordrer avhenger av hvordan lageret er definert som lokasjon. Du finner mer informasjon under [Definere lagerstyring](warehouse-setup-warehouse.md).

I enkle lageroppsett der lokasjonen krever plukkbehandling, men ikke leveringsbehandling, bruker du vinduet **Lagerplukk** til å organisere og registrere plukking av komponenter.  

I grunnleggende lageroppsett må du plukke for monteringsorder ved å bruke **Lagerflytting**-vinduet. Hvis du vil ha mer informasjon, kan du se delen "Håndtere montere-til-ordre-vare med lagerplukk" i [Plukke varer med lagerplukk](warehouse-how-to-pick-items-with-inventory-picks.md).  

I avanserte lageroppsett der lokasjoner krever både plukk og leveringer, bruker du **Plukk**-vinduet til å bringe komponenter til produksjons- eller monteringsordrer.

> [!NOTE]  
>  Følgende viktige forskjeller finnes mellom lagerplukkinger og lagerflyttinger:  
>   
>  -   Når du registrerer en lagerplukking for en intern operasjon, for eksempel produksjon, bokføres forbruket av de plukkede komponentene samtidig. Når du registrerer en lagerflytting for en intern operasjon, registrerer du bare den fysiske flyttingen av de nødvendige komponentene til en hylle i operasjonsområdet, uten å bokføre forbruket.  
> -   Når du bruker lagerplukk, definerer feltet **Hyllekode** på en produksjonsordrekomponentlinje hvilken *Hent*-hylle komponentene reduseres fra ved bokføring av forbruk. Når du bruker lagerflyttinger, definerer **Hyllekode**-feltet på produksjonsordrekomponentlinjer *Plasser*-hyllen i operasjonsområdet der lagermedarbeideren må plassere komponentene.  

En systemforutsetning for plukking, eller flytting, av komponenter for kildedokumenter er at det finnes en utgående lagerforespørsel for å varsle lagerområdet om komponentbehovet. Den utgående lagerforespørselen opprettes når produksjonsordrestatusen endres til Frigitt eller når en frigitt produksjonsordre opprettes.  

## <a name="to-pick-components-in-basic-warehouse-configurations"></a>Plukke komponenter i enkle lageroppsett
I enkle lageroppsett der lokasjonen er definert slik at bare plukking brukes, kan du plukke komponenter for produksjonsaktiviteter ved å bruke **Lagerplukk**-vinduet. Hvis du vil ha mer informasjon, kan du se [Plukke varer med lagerplukk](warehouse-how-to-pick-items-with-inventory-picks.md).

1.  Velg ikonet ![Søk etter side eller rapport](media/ui-search/search_small.png "Søk etter side eller rapport"), angi **Lagerplukk**, og velg deretter den relaterte koblingen.  
2.  Du får tilgang til produksjonsordrekomponentene ved å velge handlingen **Hent kildedokumenter** og deretter velge den frigitte produksjonsordren.  
3.  Utfør plukkingen, og registrer deretter den aktuelle plukkinformasjonen i vinduet **Plukket ant.**.  
4.  Når linjene er klare for bokføring, velger du handlingen **Bokfør**. Bokføringen oppretter de nødvendige lagerpostene og bokfører forbruket av varene.  

Du kan også opprette en **Lagerplukk** direkte fra den frigitte produksjonsordren. Velg handlingen **Opprett lagerplassering/-plukking**, merk av for **Opprett lagerplukking**, og velg deretter **OK**-knappen.

Du kan også bruke vinduet **Lagerflytting** til å flytte varer mellom hyller ad hoc, noe som betyr uten referanse til et kildedokument.
Hvis du vil ha mer informasjon, se [Flytte komponenter til et operasjonsområde i enkle lageroppsett](warehouse-how-to-move-components-to-an-operation-area-in-basic-warehousing.md).

### <a name="handling-assemble-to-order-items-with-inventory-picks"></a>Håndtere montere-til-ordre-varer med lagerplukk
**Lagerplukk**-vinduet brukes også til å plukke og levere for salg der varer må monteres før de kan leveres. Hvis du vil ha mer informasjon, kan du se [Selge varer som er montert til ordre](assembly-how-to-sell-items-assembled-to-order.md).

Varer som skal leveres er ikke fysisk til stede i en hylle før de er montert og bokført som avgang til en hylle i monteringsområdet. Dette betyr at plukking av monter-til-ordre-varer til levering følger en spesiell flyt. Lagermedarbeidere tar monteringsvarene fra en hylle til leveringssonen og bokfører deretter lagerplukkingen. Det bokførte lagerplukket bokfører deretter monteringsavgangen, komponentforbruket og følgeseddelen.

Du kan konfigurere [!INCLUDE[d365fin](includes/d365fin_md.md)] til å automatisk opprette en lagerflytting når lagerplukkingen for monteringsvaren opprettes. Hvis du vil aktivere dette, må du velge feltet **Opprett flyttinger automatisk** i vinduet **Monteringsoppsett**. Hvis du vil ha mer informasjon, se [Flytte komponenter til et operasjonsområde i grunnleggende lagerstyring](warehouse-how-to-move-components-to-an-operation-area-in-basic-warehousing.md)

Lagerplukklinjer for salgsvarer opprettes på forskjellige måter avhengig av om ingen, noen eller alle salgslinjeantallene er montert til ordre.

Når du ved vanlig salg bruker lagerplukk til å bokføre levering av lagerantall, opprettes én lagerplukklinje for hver ordrelinje, eller flere hvis varen er plassert i forskjellige hyller. Denne plukklinjen er basert på antallet i **Levere (antall)**-feltet.

I montere-til-ordre-salg der hele antallet på ordrelinjen er montert til ordre, opprettes én lagerplukklinje for dette antallet. Dette betyr at verdien i feltet Antall å montere er det samme som verdien i feltet **Levere (antall)**. **Monter til ordre**-feltet er valgt på linjen.

Hvis en monteringsavgangsflyt er definert for lokasjonen, blir verdien i feltet **Hyllek. lev. fra m. til ordre** eller **Fra-Hyllekode for montering** satt inn (i denne rekkefølgen) i **Hyllekode-feltet på** lagerplukklinjen.

Hvis ingen hyllekode er angitt på ordrelinjen og ingen monteringsavgangsflyt er definert for lokasjonen, er **Hyllekode**-feltet på lagerplukklinjen tomt. Lagermedarbeideren må åpne **Hylleinnhold**-vinduet og velge hyllen der monteringsvarene er montert.

I kombinasjonsscenarier, der en del av antallet først må monteres og en annen del må plukkes fra lager, opprettes minst to lagerplukklinjer. Én plukklinje er til montere-til-ordre-antallet. Den andre plukklinjen avhenger av hvilke hyller som kan oppfylle det gjenværende antallet fra lageret. Hyllekoder på de to linjene er fylt ut på forskjellige måter som beskrevet for de to ulike salgstypene. Hvis du vil ha mer informasjon, kan du se delen "Kombinasjonsscenarier" i [Forstå montere til ordre og montere til lager](assembly-assemble-to-order-or-assemble-to-stock.md).

## <a name="to-pick-components-in-advanced-warehouse-configurations"></a>Plukke komponenter i avanserte lageroppsett
I avansert lageroppsett der lokasjonen er definert slik at plukking og levering brukes, kan du plukke komponenter for produksjons- og monteringsaktiviteter ved å bruke **Plukk**-vinduet. Hvis du vil ha mer informasjon, kan du se [Plukke varer med lagerplukk](warehouse-how-to-pick-items-for-warehouse-shipment.md).

Du kan også bruke vinduet **Flytteforslag** til å flytte varer mellom hyller ad hoc, noe som betyr uten referanse til et kildedokument. Hvis du vil ha mer informasjon, kan du se [Flytte varer i avanserte lageroppsett](warehouse-how-to-move-items-in-advanced-warehousing.md).  

Du kan ikke opprette et lagerplukkdokument fra grunnen av fordi en plukkaktivitet alltid er en del av en arbeidsflyt, enten i et pull- eller push-scenario.  

Du kan opprette lagerplukkdokumentet på en push-måte ved å velge handlingen **Opprett plukk** i kildedokumentet, for eksempel en frigitt monteringsordre eller lagerlevering. Hvis du vil ha mer informasjon, kan du se [Plukke varer med lagerplukk](warehouse-how-to-pick-items-for-warehouse-shipment.md).  

Du kan også opprette plukkdokumentet på en hentemåte ved å bruke vinduet **Plukkforslag** til å oppdage plukkforespørsler, både for levering og interne operasjoner, og deretter opprette de nødvendige plukkdokumentene.  

Fremgangsmåten nedenfor forklarer et plukkescenario der du plukker komponenter for en frigitt produksjonsordre via vinduet **Plukkforslag**. Fremgangsmåten gjelder også for monteringsordrer.  

Hvis du vil opprette plukkforespørsler, må de aktuelle kildedokumentene frigis både for plukk- og skyvscenarier. Frigi kildedokumenter for interne operasjoner på følgende måter.  

 |Kildedokument|Frigivelsesmetode|  
 |---------------------|--------------------|  
 |Produksjonsordre|Endre ordretypen til frigitt produksjonsordre.|  
 |Monteringsordre|Endre status til Frigitt.|  

## <a name="to-pick-components-using-the-pick-worksheet"></a>Slik plukker du komponenter ved hjelp av plukkforslaget  

1.  Velg ikonet ![Søk etter side eller rapport](media/ui-search/search_small.png "Søk etter side eller rapport"), angi **Plukkforslag**, og velg deretter den relaterte koblingen.  
2.  Velg handlingen **Hent lagerdokumenter**, og velg deretter komponentlinjene fra den frigitte produksjonsordren.  
3.  Inspiser linjene, sorter dem for å sikre en effektiv plukkrunde, og slå dem sammen med andre forslagslinjer om nødvendig for å utnytte arbeidstiden best mulig.  
4.  Velg handlingen **Opprett plukk**.  
5.  Definer hvordan lagerplukkdokumenter skal opprettes og hvordan plukklinjer skal sorteres, ved å fylle ut felt i vinduet **Opprett plukk**.  
6.  Velg **OK**.

Lagerplukkdokumenter opprettes nå med plukklinjer for hver komponent som kreves i den interne operasjonen.

Hvis det interne operasjonsområdet, for eksempel en produksjon, er opprettet med en standardhylle for plassering av komponenter som skal brukes i operasjonen, settes denne hyllekoden inn på Plasser-linjene i plukkdokumentet for å gi lagermedarbeidere beskjed om hvor de skal plassere varene. Hvis du vil ha mer informasjon, se [Opprette grunnleggende lagre med operasjonsområder](warehouse-how-to-set-up-basic-warehouses-with-operations-areas.md).

## <a name="filling-the-consumption-bin"></a>Fylle forbrukshyllen
Dette flytdiagrammet viser hvordan **Hyllekode**-feltet på produksjonsordrekomponentlinjer fylles ut i henhold til lokasjonsoppsettet.

![Flytskjema for hylle](media/binflow.png "BinFlow")

## <a name="see-also"></a>Se også
[Lagerstyring](warehouse-manage-warehouse.md)  
[Lager](inventory-manage-inventory.md)  
[Definere lagerstyring](warehouse-setup-warehouse.md)     
[Monteringsstyring](assembly-assemble-items.md)    
[Designdetaljer: Lagerstyring](design-details-warehouse-management.md)  
[Arbeide med [!INCLUDE[d365fin](includes/d365fin_md.md)]](ui-work-product.md)

